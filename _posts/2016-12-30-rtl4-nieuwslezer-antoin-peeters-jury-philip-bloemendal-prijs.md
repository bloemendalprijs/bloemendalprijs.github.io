---
title: RTL4 nieuwslezer Antoin Peeters in jury Philip Bloemendal Prijs
date: 2016-12-30 23:00:00 +01:00
categories:
- nieuws
layout: page
photos:
- image: "/uploads/antoinpeeters.jpg"
  txt: Antoin Peeters
---

De Philip Bloemendal Prijs, die tweejaarlijkse wordt toegekend aan een jonge talentvolle journalistieke presentator in de media, heeft een aantal wijzigingen in de jury en bestuur doorgevoerd. Zo is RTL nieuwslezer Antoin Peeters toegevoegd aan de jury. Jan Westerhof, voormalig directeur Radio NPO heeft als juryvoorzitter het stokje overgenomen van Frits (Ritmeester) Spits die vanaf dit jaar deel uitmaakt van het bestuur.

<!--more-->

De Stichting Philip Bloemendal Fonds, opgericht in november 2001, heeft zich met deze stimuleringsprijs ten doel gesteld het doorgeven van kwaliteitsbesef aan nieuwe generaties journalistieke presentatoren. Effectief en zorgvuldig taalgebruik is hierbij een belangrijk criterium. Eerdere winnaars waren Brecht van Hulten (2002), Lucella Carasso (2004), Wouter Zwart (2006), Sofie van den Enk (2008), Ajouad el-Miloudi (2010), Luuk Ikink (2012), Arman Avsaroglu (2014) en Eva Cleven (2016).

De vakjury bestaat, naast voorzitter Jan Westerhof, uit Suzanne Bosman (Radio 1, EenVandaag), Sofie van den Enk (KRO, winnaar Philip Bloemendal Prijs 2008),  Antoin Peeters (Presentator RTL Nieuws) en Eva Cleven (winnaar Philip Bloemendal Prijs 2016).

Het bestuur bestaat uit Mieke Bloemendal-Olman (initiatiefneemster), Sonja de Leeuw, voorzitter (hoogleraar Film en Televisie, Universiteit Utrecht), Jennemiek Leijssen, secretaris (corporate communicatiemanager Beeld en Geluid), Rik Rensen (communicatiestrateeg en journalist) en Frits (Ritmeester) Spits (radio- en televisiemaker).

Op donderdag 13 december 2018 vindt de volgende prijsuitreiking plaats bij Beeld en Geluid.

Voor meer informatie kunt u contact opnemen met Jennemiek Leijssen, secretaris Philip Bloemendal Prijs en communicatiemanager Beeld en Geluid.