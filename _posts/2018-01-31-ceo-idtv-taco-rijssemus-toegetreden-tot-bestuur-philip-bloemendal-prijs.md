---
title: CEO IDTV Taco Rijssemus toegetreden tot bestuur Philip Bloemendal Prijs
date: 2018-01-31 23:00:00 +01:00
categories:
- nieuws
layout: page
photos:
- image: "/uploads/tacorijssemus.jpg"
  txt: Taco Rijssemus
---

Taco Rijssemus, CEO van IDTV, is toegetreden tot het bestuur van de Philip Bloemendal Prijs. De prijs, die tweejaarlijkse wordt toegekend aan een jonge talentvolle journalistieke presentator in de media, wordt op donderdag 13 december 2018 uitgereikt in Beeld en Geluid.

<!--more-->

De Stichting Philip Bloemendal Fonds, opgericht in november 2001, heeft zich met deze stimuleringsprijs ten doel gesteld het doorgeven van kwaliteitsbesef aan nieuwe generaties journalistieke presentatoren. Effectief en zorgvuldig taalgebruik is hierbij een belangrijk criterium. Eerdere winnaars waren Brecht van Hulten (2002), Lucella Carasso (2004), Wouter Zwart (2006), Sofie van den Enk (2008), Ajouad el-Miloudi (2010), Luuk Ikink (2012), Arman Avsaroglu (2014) en Eva Cleven (2016).

Het bestuur bestaat verder uit Mieke Bloemendal-Olman (initiatiefneemster), Sonja de Leeuw, voorzitter (hoogleraar Film en Televisie, Universiteit Utrecht), Jennemiek Leijssen, secretaris (corporate communicatiemanager Beeld en Geluid), Rik Rensen (communicatiestrateeg en journalist) en Frits (Ritmeester) Spits (radio- en televisiemaker).

De vakjury bestaat, naast voorzitter Jan Westerhof (voormalig directeur Radio NPO), uit Suzanne Bosman (Radio 1, EenVandaag), Sofie van den Enk (KRO, winnaar Philip Bloemendal Prijs 2008),  Antoin Peeters (Presentator RTL Nieuws) en Eva Cleven (winnaar Philip Bloemendal Prijs 2016).
