---
layout: page
title: "Prijzen Polygoon-Journaal naar Beeld en Geluid"
date: 2012-12-15 00:00:00 +0200
categories: nieuws
background_image: "/assets/img/header-bg-news.jpg"
photos:
- image: "/uploads/overdracht_prijzen.jpg"
  txt: "Overdracht prijzen"
---

Naast het complete Polygoon-beeldarchief en het privé-archief van Philip Bloemendal zijn nu ook  de prijzen die het Polygoon-journaal ooit won, overgedragen aan het Nederlands Instituut voor Beeld en Geluid.

Directeur Jan Müller ontving ze uit handen van voormalig cameraman van het Polygoon-journaal, Jan van Meerten. Het gaat om de vier prijzen die het Polygoon-journaal in de jaren 50 en 60 gewonnen heeft: Biennale Venetië (1959), Internationaal filmfestival (1963), Cork Filmfestival (1962) en de World News Awards (1969).

De schenking van deze officiële oorkondes vond plaats tijdens de uitreiking van de Philip Bloemendal Prijs 2012, half december bij Beeld en Geluid. De gelijknamige stichting die deze tweejaarlijkse prijs in het leven heeft geroepen, wil hiermee jonge talentvolle presentatoren in de media stimuleren om het nieuws helder en effectief te communiceren zoals de naamgever van de prijs dat 40 jaar lang deed. De prijs ging dit jaar naar BNN presentator Luuk Ikink.
