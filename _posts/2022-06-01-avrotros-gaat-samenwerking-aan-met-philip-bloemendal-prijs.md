---
title: AVROTROS gaat samenwerking aan met Philip Bloemendal Prijs
date: 2022-06-01 10:33:00 +02:00
photos:
- image: "/uploads/avrotros.jpg"
  txt: AVROTROS
---

AVROTROS gaat een samenwerking aan met de Philip Bloemendal Prijs en is hiermee de nieuwe mediapartner van de tweejaarlijkse prestigieuze stimuleringsprijs voor jonge, talentvolle presentatoren. Ook de Regionale Publieke Omroep, een kweekvijver voor jong presentatietalent, heeft zich verbonden aan de prijs. AVROTROS besteedt aandacht aan de prijs en de uitreiking daarvan op radio, die plaatsvindt op 8 december.

<!--more-->

Bart Barnas, mediadirecteur AVROTROS, hoefde niet lang na te denken over deze samenwerking: _"Deze prijs stimuleert alle jonge journalisten om hun eigen geluid te vinden en te laten horen. Als een van de grootste publieke omroepen hebben we de taak om talenten te herkennen en op te leiden tot professionals. Op die manier dragen we bij aan de ontwikkeling van het journalistieke vak dat een onmisbare bijdrage levert aan onze samenleving."_

De prijs is vernoemd naar Philip Bloemendal die, met zijn karakteristieke stemgeluid, bekend werd als presentator en directeur van het Polygoonjournaal. Zijn weduwe Mieke Bloemendal is initiatiefnemer van de prijs: _"Wij zijn ongelooflijk blij dat AVROTROS de Philip Bloemendal Prijs omarmt door het belang te zien van zorgvuldig taalgebruik in de media en daarnaast ook jong journalistiek presentatietalent wil helpen bij een verdere professionele ontwikkeling."_

**Stimuleringsprijs**

De Stichting Philip Bloemendal Fonds vindt het belangrijk dat het kwaliteitsbesef door wordt gegeven aan nieuwe generaties journalistieke presentatoren. De prijs dient als springplank voor de carri√®re van jonge presentatietalenten.

De aangemelde kandidaten worden door een vakjury onder meer beoordeeld op het zorgvuldig en doelmatig gebruik van de Nederlandse taal, hun stem, spraak, formulering en aspecten van persoonlijke presentatie. De winnaar krijgt een geldprijs, zodat hij/zij zich verder kan ontwikkelen op zijn/haar vakgebied.

**Oud-winnaars**

Eerdere winnaars zijn Sosha Duysker (2020), Saskia Houttuin (2018), Eva Cleven (2016), Arman Avsaroglu (2014), Luuk Ikink (2012), Ajouad el-Miloudi (2010), Sofie van den Enk (2008), Wouter Zwart (2006), Lucella Carasso (2004) en Brecht van Hulten (2002).
