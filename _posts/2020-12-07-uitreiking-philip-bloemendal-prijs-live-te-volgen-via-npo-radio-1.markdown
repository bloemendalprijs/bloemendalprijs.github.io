---
title: Uitreiking Philip Bloemendal Prijs live te volgen via NPO Radio 1
date: 2020-12-07 16:09:00 +01:00
photos:
- image: "/uploads/Logo%20PBP.jpg"
---

Op woensdag 9 december wordt de Philip Bloemendal Prijs 2020 live in het NPO Radio 1 programma Stax & Toine uitgereikt. Het radioprogramma wijdt zijn laatste uur, van 15:00 tot 16:00 uur, volledig aan de tiende uitreiking van de prijs en is ook online te volgen via [nporadio1.nl/live](nporadio1.nl/live). 

De vakjury, bestaande uit voorzitter Jan Westerhof (voormalig directeur Radio NPO), Antoin Peeters (RTL Nieuws), Saskia Houttuin (RTL Nieuws), Eva Cleven (NPO 3FM), Winfried Baijens (NOS Journaal) en Evelien de Bruijn (Talpa Radio 10), koos drie genomineerden uit de 28 aanmeldingen.

De drie genomineerden zijn:

* Sosha Duysker, Klokhuis NTR
* Ruben Leter, RTL Nieuws
* Sid van der Linden, NOS Radio

De winnaar ontvangt een geldprijs van 3.500 euro, te besteden aan een opleiding om zich in het vakgebied verder te bekwamen.

**Philip Bloemendal podcast**
In aanloop naar deze jubileumeditie blikken oud winnaars Brecht van Hulten, Lucella Carasso, Wouter Zwart, Sofie van den Enk, Luuk Ikink, Arman Avsaroglu en Saskia Houttuin terug op hun carri√®re in de speciale Philip Bloemendal Podcast. Luister mee via Soundcloud en Spotify.

**Over de Philip Bloemendal Prijs**
De tweejaarlijkse stimuleringsprijs is genoemd naar Philip Bloemendal, de in 1999 overleden legendarische presentator van het Polygoon bioscoopjournaal. De Stichting Philip Bloemendal Fonds, opgericht in november 2001, heeft zich het doorgeven van kwaliteitsbesef aan nieuwe generaties journalistieke presentatoren ten doel gesteld. Effectief en zorgvuldig taalgebruik is hierbij een belangrijk criterium. In december 2011 gingen het Philip Bloemendal Fonds en het Nederlands Instituut voor Beeld en Geluid een samenwerking aan, om het voortbestaan van de talentprijs te garanderen.