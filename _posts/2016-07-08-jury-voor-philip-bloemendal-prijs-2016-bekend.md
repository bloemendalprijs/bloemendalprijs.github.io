---
title: Jury voor Philip Bloemendal Prijs 2016 bekend
date: 2016-07-08 00:00:00 +02:00
categories:
- nieuws
layout: page
photos:
- image: "/uploads/pbplogo.png"
  txt: Philip Bloemendal Prijs
---

**Hilversum â€“ Donderdag 8 december 2016 wordt de Philip Bloemendal Prijs voor de 8e keer uitgereikt bij Beeld en Geluid in Hilversum. Deze tweejaarlijkse stimuleringsprijs voor jong journalistiek presentatietalent in de media, is in 2001 in het leven geroepen ter nagedachtenis aan de legendarische commentator van het Polygoon journaal Philip Bloemendal, die in 1999 overleed.**

<!--more-->

De Stichting Philip Bloemendal Fonds is opgericht in november 2001 met het doel het doorgeven van kwaliteitsbesef aan nieuwe generaties journalistieke presentatoren. Effectief en zorgvuldig taalgebruik en communicatie in de media zijn hierbij belangrijke criteria.

De jury die zich over de kandidaten zal buigen, bestaat dit jaar uit Frits Spits (voorzitter, KRO Radio 1), Suzanne Bosman (AVROTROS Radio EenVandaag), Tim Overdiek (NOS Online), Sofie van den Enk (KRO, winnaar Philip Bloemendal Prijs 2008), en Arman Avsaroglu (NOS, winnaar Philip Bloemendal Prijs 2014).

De procedure van de aanmelding wordt medio augustus 2016 bekend gemaakt. Kandidaten kunnen zich dan aanmelden via deze website, maar aanmelding mag ook door derden gebeuren. Meer informatie over de criteria en procedure is te vinden op deze site.

_Naast de vaste partners van het bestuur en de prijs, Beeld en Geluid en NPO, wordt de prijsuitreiking dit jaar ook ondersteund door de gemeente Hilversum, United, Klik Ontwerp en LimoenGroen._
